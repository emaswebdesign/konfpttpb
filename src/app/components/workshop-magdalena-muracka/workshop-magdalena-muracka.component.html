<div
  class="collapse mt-3 mb-3"
  id="magdalena-muracka"
>
  <div class="card card-body">
    <div class="p-3">
      <p>
        Przedstawimy bezpłatny program wsparcia bliskich, Family Connections, który od przeszło 15 lat jest rozwijany na
        całym świecie przez prof. Alana Fruzzetti i prof. Perry Hoffmann. Program Family Connections to 12 grupowych,
        2-godzinnych spotkań, w trakcie których bliscy są zapoznawani z etiologią zaburzenia borderline, aktualną wiedzą
        na temat BPD oraz z metodami terapii. Jednak główną część treningu FC dla bliskich stanowi nauka umiejętności
        radzenia sobie z emocjami oraz umiejętności potrzebnych w relacjach m.in.: uprawomocnienia, radykalnej
        akceptacji, uważności w relacjach, sposobów komunikacji.</p>
      <p>
        W trakcie warsztatu omówimy korzyści jakie wynikają z programu FC dla osób uczestniczących w treningach w
        oparciu o dane z badań i ankiety zebrane wśród uczestników. Opowiemy też o naszych polskich doświadczeniach we
        wdrażaniu programu (w styczniu 2020 roku uruchomiony został już 22 trening dla bliskich osób z BPD!)</p>
      <p>
        Przedstawimy jak przebiegają spotkanie Family Conections oraz pokażemy praktyczne sposoby rozwijania uważności w
        relacjach wśród uczestników treningów.</p>
      <p>
        Zaprezentujemy metodę uprawomocnienia w kontekście rodzin oraz w kontekście relacji terapeutycznej.
        Przeprowadzimy praktyczne ćwiczenia uprawomocnienia w kontekście klinicznym. Terapeuci będą mieli okazję
        zapoznać się i przećwiczyć umiejętności uprawomocnienia.</p>
      <p>
        Program Family Connections dla bliskich można uznać za istotne uzupełnienie terapii indywidualnej pacjentów z
        BPD. Treningi dla osób bliskich mogą zmienić funkcjonowanie całej rodziny.</p>
      <p>
        Metoda: prezentacja power point, ćwiczenia, odgrywanie ról, video</p>
      <p>
        Cel i praktyczne umiejętności: Celem warsztatu jest (1) zapoznanie uczestników z programem wsparcia bliskich
        osób z dysregulacją emocji Family Connections (2) Przedstawienie modelu transakcyjnego i trudności jakie
        dotykają osoby z zaburzeniem z pogranicza oraz podkreślenie perspektywy i doświadczeń bliskich pacjentów (3)
        Korzyści jakie wynikają z programu Family Connections dla bliskich (4) Uczestnicy warsztatu będą mieli możliwość
        poznać i rozwinąć metodę uważności w relacjach oraz uprawomocnienia - charakterystyczną umiejętność dla terapii
        Dialektyczno-Behawioralnej oraz dla programu Family Connections.
      </p>
    </div>
    <app-magdalena-muracka></app-magdalena-muracka>
    <app-magdalena-skuza></app-magdalena-skuza>
  </div>
</div>
