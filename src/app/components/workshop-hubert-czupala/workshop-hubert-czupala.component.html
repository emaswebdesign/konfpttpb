<div class="collapse mt-3 mb-3"
     id="hubert-czupala">
  <div class="card card-body">
    <div class="p-3">
      <p>Terapie poznawcze i behawioralne posiadają skuteczne narzędzia terapeutyczne służące zmianie zachowania, w
        sytuacji
        kiedy pojawiają się problematyczne emocje, myśli, niefunkcjonalne schematy poznawcze, deficyty uwagi, ryzykowne
        czy
        nieefektywne działanie. Potwierdzają to zarówno dane z randomizowanych kontrolowanych prób klinicznych
        przeprowadzonych
        na dużych grupach populacyjnych, jak i uznanie tych metod jako interwencje z wyboru przez międzynarodowe
        organizacje i
        instytucje zajmujące się zdrowiem psychicznym.

        Z drugiej strony te same wyniki badań jak i instytucje wskazują, że nie udaje się do tej pory zatrzymać
        przyrostu
        rozpowszechnienia problemów zdrowia psychicznego w naszej populacji, a w zakresie redukcji objawów nadal
        istnieje
        znaczne pole do poprawy skuteczności interwencji.</p>
      <p>
        Doprowadziło to do rozwoju podejść terapeutycznych „3 fali” behawioryzmu, integrujących techniki wykorzystywane
        do tej
        pory głównie przez inne szkoły terapeutyczne np. osobiste wartości człowieka, wpływ systemów społecznych,
        wczesnych
        doświadczeń życiowych, czy wykorzystanie procesów uważności.
        <br>
        Równolegle do badań klinicznych nowych podejść terapeutycznych, nastąpił renesans badań laboratoryjnych
        wykorzystujących
        analizę zachowania do badania ludzkiego poznania oraz języka. Celem było zebranie dowodów, które dałyby
        możliwość
        lepszego wyjaśnienia zasad rządzących zachowaniem organizmów posługujących się językiem.

        Jednym z efektów powstałej na tej podstawie Teorii Ram Relacyjnych (RFT) było opracowanie precyzyjnych strategii
        zmniejszania negatywnego wpływu języka w obszarze zdrowia behawioralnego i psychicznego. Kliniczną implementacją
        tych
        strategii są procesy włączone do Terapii Akceptacji i Zaangażowania (ACT).
      </p>
      <p>Innym aspektem wykorzystania RFT jest możliwość testowania co właściwie w danej interwencji czy technice
        terapeutycznej
        decyduje o zmianie zachowania, niezależnie od tego z której „fali behawioryzmu” dana interwencja pochodzi.

        Ewolucja psychoterapii opartej na dowodach w stronę analizy i stosowania kluczowych procesów umożliwia nam nie
        tylko
        poprawę skuteczności w badaniach klinicznych poszczególnych populacji ale również poprawę efektywności uczenia
        nowych
        umiejętności w procesie terapii, precyzyjniejsze dostosowanie interwencji do indywidualnego kontekstu klienta
        oraz
        wprowadzanie zmian zachowania o większym zasięgu i możliwościach adaptacji.</p>

      <p>Warsztat ma na celu ukazanie w jaki sposób umiejętności i strategie terapeutyczne zdobyte w trakcie szkolenia
        CBT można
        rozwijać przy wykorzystaniu procesów elastyczności psychologicznej. Uczestnicy doświadczą jak strategie defuzji
        poznawczej i akceptacji doświadczenia stanowić mogą alternatywę dla regulacji emocjonalnej oraz poznawczej
        restrukturyzacji. Rozwiną umiejętności postrzegania własnego schematu poznawczego z dystansu bez poddawania się
        mu czy
        angażowania się w wewnętrzną walkę.

        Opanują nowe metody diagnostyczne wykorzystujące procesy uważności i określania wartości oraz ich wykorzystanie
        w
        pogłębianiu relacji terapeutycznej z klientem.
        <br>
        Nauczą się planowania i przeprowadzania ekspozycji, która zamiast redukcji objawów ma na celu poszerzenie
        repertuaru
        zachowań i przybliżenie klienta do obszarów życia, które uznaje za wartościowe pomimo doświadczanego większego
        dyskomfortu emocjonalnego.
      </p>

    </div>
    <app-hubert-czupala></app-hubert-czupala>
  </div>
</div>