<div
  class="collapse mt-3 mb-3"
  id="cory-newman"
>
  <div class="card card-body">
    <div class="p-3">
      <p>W trakcie warsztatu skupimy się na podstawowych metodach poznawczo-behawioralnych o potwierdzonej empirycznie
        skuteczności w leczeniu zaburzenia afektywnego dwubiegunowego, podkreślając rolę relacji terapeutycznej,
        konceptualizacji przypadku, interwencji budujących umiejętności radzenia sobie pacjentów i kliniczne metody
        wspierania wzajemnego zrozumienia i komunikacji między pacjentami i ich rodzinami. Spośród najważniejszych
        interwencji wyróżnić można samoobserwację (np. rozpoznawanie wczesnych sygnałów epizodów afektywnych),
        psychoedukację (o CBT ogólnie oraz o zaburzeniu afektywnym dwubiegunowym), dawkowanie aktywności (utrzymywanie
        aktywności, lecz bez nadmiernej koncentracji na celu), racjonalne reagowanie (na depresyjne oraz hiperpozytywne
        myślenie), planowanie bezpieczeństwa (dla pacjentów wykazujących ryzyko próby samobójczej), trening umiejętności
        komunikacyjnych, modyfikację schematów interpersonalnych (np. nieufność, zależność, opuszczenie) oraz związane z
        nimi zadania domowe. Warsztat podkreśli wagę okazywania pacjentom empatii w zakresie konieczności
        długoterminowego przyjmowania leków oraz pomagania pacjentom w identyfikowaniu i modyfikowaniu nietrafnych
        przekonań na temat farmakoterapii.</p>
    </div>
    <app-cory-newman></app-cory-newman>
  </div>
</div>
